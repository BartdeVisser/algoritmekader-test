---
# Levenscyclus

Algoritmen en kunstmatige intelligentie zijn ‘producten’ die door overheidsinstellingen kunnen worden gebruikt om de uitvoering van wettelijke taken te ondersteunen. Deze producten doorlopen een zogenaamde levenscyclus. Een algoritme wordt ontwikkeld en na enige tijd van gebruik kan worden besloten het gebruik ervan te beëindigen. Een krachtig aspect van de ‘algoritme levenscyclus’ is dat de levenscyclus voor alle gevallen nagenoeg hetzelfde is. Daarmee is het bruikbaar als leidraad om relevante informatie te structureren en  te communiceren. Het is tegelijkertijd een brug tussen de technische kant van het product en de wereld van gebruikers. Om tot een wettige, ethisch verantwoorde en robuuste oplossing te komen zullen in elke fase van de algoritme levenscyclus specifieke handelingen of maatregelen moeten worden getroffen.  

## Probleem analyse
In deze fase wordt het probleem gedefinieerd dat moet worden opgelost. Het omvat het begrijpen van de vereisten, doelstellingen en beperkingen van het probleem.

## Ontwerp
Hier wordt het conceptuele ontwerp van het AI-systeem gemaakt. Dit omvat het bepalen van de architectuur, algoritmen en benodigde middelen voor de implementatie.

## Data Verkennen & (data) preparatie
In deze fase worden relevante datasets geidentificeerd en genaliseerd om inziichten te krijgen. Daarna worden de gegevens verzameld, gereinigd en voorbereid voor gebruik.

## Ontwikkelen
Dit is de fase waarin het AI-model of algoritme wordt gebouwd. Als het gaat om AI-modellen, omvat het trainen van modellen met behulp van de voorbereide gegevens.

## Validatie
Nadat het model is ontwikkeld, wordt het gevalideerd om ervoor te zorgen dat het goed presteert op nieuwe, niet eerder geziene gegevens. Dit omvat het evalueren van de nauwkeurigheid en prestaties van het model. Validatie is een interatief proces dat plaatsvindt op verschillende momenten van de levenscyclus.

## Implementatie
In deze fase wordt het AI-model in de praktijk gebracht en geïntegreerd in het bedrijfsproces. Het wordt operationeel en begint te werken met echte gegevens.

## Monitoren
Het AI-model wordt voortdurend gemonitord om ervoor te zorgen dat het blijft presteren zoals verwacht. Eventuele afwijkingen of degradatie van prestaties worden geïdentificeerd en aangepakt.

  ![Levenscyclus](levenscyclus.png)
